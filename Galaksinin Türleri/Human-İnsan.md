> "Anlayabildiğimiz kadarıyla insan varlığının yegâne amacı, varlığın karanlığına bir anlam ışığı yakmaktır."
Carl Gustav Yung.
***

  Evrendeki en fazla nüfusa sahip olan tür olan insanların tarihi binlerce yıl önce dünyada başlamıştır. Tarihleri boyunca gelişmeye odaklanan insanlar tarihteki çoğu icadın ve keşfin altına imzalarını atmışlardır. İnsanlar gerek inançlarına gerekse umutlarına bağlı kalarak çoğu sıkıntılı durumdan bir şekilde hayatta kalmış ve gelişmeye devam ederek günümüze kadar var olmayı başarmışlardır. Tabi ki insanların tarihi tamamen toz pembe değildir. Kendi aralarında farklı sebeplerle binlerce savaş yapmış, sürekli birbirlerini katletmenin bir yolunu bulmuşlardır. Fakat bu savaşlar insanlığın kendisiyle yarışmasına sebep olmuştur. Dolayısıyla insanlık düşmanlarına üstünlük sağlamak için farklı teknolojilerde ilerleme katetmişlerdir. Bu gelişmeler insanlığı kurtuluşunu uzayda bulma arzusuna yönlendirmiştir. Bu arzu insanlığın kendi arasında bir uzay yarışına dönüşmüş ve insanların kurduğu farklı şirketler kendi alanlarını genişleterek, kendi ülkelerinin uzay operasyonlarına katılmışlardır. Günümüzde keşfedilmiş uzayın büyük bölümünü kontrol eden Nanotrasen de bu şirketlerden biridir. İnsanlar tarafından kurulmuştur ve içerisinde farklı türleri de barındırsa da hala insanlar tarafından yönetilmektedir. Bu durum insanları evrendeki en şanslı tür yapmaktadır. Nanotrasenin komuta görevlerinde nadir durumlar dışında insan dışında bir tür görmezsiniz.

  İnsanların diğer türlerden üstün olup tüm gücü ellerinde bulundurmalarının başlıca sebebi mevcut türlerin bir çoğunun zaten insanların yaptığı laboratuvar deneyleri sonrasında ortaya çıkmış türler olmasıdır.Geri kalan türlerin de ellerinde insanlar gelene kadar insanlarınkiyle yarışabilecek teknoloji bulunmaması insanlar karşısında ezilmelerine sebep olmuştur. Biyolojik olarak insanların diğer türlerin aksine onlara herhangi bir avantaj veya dezavantaj sağlayacak özellikleri bulunmaması insanların uzay şartlarına uymak için daha fazla uğraşmalarını zorunlu kılmış bu sayede insanlar uzaya mümkün olduğunca uyum sağlamış ve bu teknolojilerini diğer türlerin de kendilerine tabi olmaları karşılığında diğer türlerle paylaşmışlardır. 

  İnsanlar kendi kültürlerini geliştirebilen canlılardır. Kültürlerine göre oyunlar, yemekler, müzikler, kıyafetler vs. üretebilirler. Bu kültürler insan halkları arasında farklılık gösterebilir. Bu farklılıklar temel olarak insanların inanışları, yaşadıkları çevre ve ya yönetim tarzlarına göre değişiklik gösterebilir. Günümüzde eski insan geleneklerinin çoğu kaybolsa da günümüz insanları müzikten, dansdan ve yemek gibi kültürel aktivitelerden hala zevk alır ve kendilerini bu alanlarda geliştirmek için çaba gösterirler.

  İnsanların uzaydaki şartlara uyum sağlasa da sonrasında uzaydaki yaşamlarında dünyadaki bazı alışkanlıklarına devam etmişler, kendi aralarında sürekli anlaşmazlıklar yaşamışlardır. Bu durum insanların Nanotrasen dışında farklı şirketler, devletler, hükümetler kurmalarına sebep olmuştur. Bu kurulan çoğu oluşum günümüzde birbirleriyle savaş halindedir. İnsanların bu durumu açıklayan çok sevdiğim bir sözü vardır. "Savaş... Savaş asla değişmez."
![Designer (13)](https://github.com/Oynumt1/Psychonaut-Lore/assets/55282547/142dfea3-cb30-4ba2-9716-e82c12b117a8)
