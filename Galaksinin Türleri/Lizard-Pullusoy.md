> "O$%@!#SSS>£ Ç>£#>£#>£ SSSENİ ÖLDÜRECEĞİM REVION!!! "
Meslektaşı tarafından uykusunda kuyruğu çalınan Karama Tamala isimli pullusoyun telsizden yaptığı serzeniş.
***

  Pullusoylar... Pullu, boynuzlu ve kuyruklu dostlarımız. Pullusoyların kökenleri Rizkalon sistemindeki Tizira gezegenine dayanmaktadır. Genellikle Tizira'da bulunsalar da uzun yıllardır yıldızlara gidip gelebilmeleri onları uzayın her yerinde görebilmemizi sağlamıştır. Pullusoylar biyolojik olarak vücutlarının onlara sağladığı avantajları çok iyi kullanan canlılardır. Bu sebeple kas güçlerini, onlara koruma sağlayan pullu derilerini ve bir bıçak gibi keskin pençelerini çok iyi kullanmaları onları savaşmak konusunda oldukça iyi yapmıştır. Şavaş konusunda iyi olmaları yıllar içinde pullusoyları oldukça militarist yapmıştır. Ordu pullusoyların aldığı tüm kararlarda genelde masanın başında oturmaktadır.

  Pullusoylar geleneksel olarak 16 yaşına bastıklarından itibaren TSK'da (Tiziran Silahlı Kuvvetleri) 5 yıl zorunlu askerlik görevi yapmak zorundadırlar. Askerden kaçmak bir Tiziralının yapabileceği en büyük suçtur. Fakat askerden kaçma durumu çok nadir rastlanılan bir durum olduğu için TSK içerisinde asker kaçaklarını yakalamakla yükümlü bir inzibat birliği bulunmamaktadır. Askerlik görevi sadece savaşmak ile icra edilen bir görev değildir. Aşçılık, mühendislik, öğretmenlik vs. gibi bir çok alanda orduya hizmet verilebilmektedir. Seferberlik ilan edilmesi durumunda ise her pullusoy birer askerdir olarak bakılır ve kadın, erkek, yaşlı, çocuk farketmeksizin orduya hizmet vermesi beklenir. Fakat günümüzden 150 yıl önce olan son İnsan - Pullusoy harbinden bu yana Pullusoylar büyük çaplı bir savaş vermemişlerdir.

  Nanotrasen içerisinde pullusoylar önemli bir yere sahiptir. Uzun yıllardır basit köleler olarak bakılan pullusoyların aslında Nanotrasen'e farklı departmanlarda yüksek fayda sağlayabilecekleri keşfedilmiş ve bu alanlarda pullusoylar istihdam edilmiştir. Başta pullusoyların kas gücü ve ısıya dayanıklı olmaları onları mükemmel madenciler yapmıştır. Sonrasında farklı istasyon departmanlarında da görülmüşler hatta çok nadir de olsa şef mühendis veya levazım subayı olarak da hizmet verdiklerine şahit olunmuştur. Bazı istasyonlarda pullusoyları komuta üyesi olarak görerek rahatsız olup isyan edenler olsa da Nanotrasen her zaman kendi faydasını düşünerek bir şekilde o isyanları bastırmanın yolunu bulmuştur.
